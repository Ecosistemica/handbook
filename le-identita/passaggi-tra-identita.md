# Passaggi tra identità

Ecosistemica richiede **cura e accountability**: qualora le disponibilità di tempo e di impegno di Custodi, Sintropi e Interferenti dovessero variare, ciascuna persona è tenuta a comunicarlo in modo chiaro e trasparente. Non è necessario che fornisca una spiegazione per il proprio allontanamento, se preferisce non farlo, ma è indispensabile che dichiari apertamente se e quanto può o vuole partecipare ancora all’organizzazione o a un determinato [progetto](../partecipazione/progetti/). In caso in cui non possa più partecipare si invita a garantire che i propri ruoli e le proprie responsabilità siano prese in carico da qualcun altro.

Inoltre per le Sintropi, in occasione della [**retrospettiva generale ordinaria**](../partecipazione/ritualita-interne.md) che si svolge a cadenza trimestrale, è previsto un momento dedicato in cui ciascuna, in un clima di corresponsabilità e condivisione, palesa in modo chiaro le proprie disponibilità per il successivo trimestre; per disponibilità si intende la concreta possibilità di partecipare attivamente a uno o più gruppi di progetto. Se tale disponibilità manca per due trimestri consecutivi, decade automaticamente l’identità e si diventa Bionte.

Per le Custodi, nel momento in cui dovesse rendersi evidente una mancanza di disponibilità - non comunicata apertamente - per progetti o attività trasversali interne, verrà richiesta dalle altre Custodi un incontro specifico tra pari per valutare il suo effettivo coinvolgimento nell’organizzazione.

\

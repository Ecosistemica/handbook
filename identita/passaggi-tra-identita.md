# Passaggi tra identità

Ecosistemica richiede cura e accountability: qualora le disponibilità di tempo e di impegno delle persone coinvolte in progetti e attività nei diversi Cerchi dovessero variare, ciascuna persona è tenuta a comunicarlo in modo chiaro e trasparente. Non è necessario che fornisca una spiegazione per il proprio allontanamento, se preferisce non farlo, ma è indispensabile che dichiari apertamente se e quanto può o vuole partecipare ancora all’organizzazione o a un determinato progetto. Nel caso in cui non possa più partecipare, la si invita a garantire che i propri ruoli e le proprie responsabilità siano prese in carico da altre persone.

Inoltre per le Sintropi, in occasione della [retrospettiva generale ordinaria](https://docs.google.com/document/d/1Vc5HtMwmjZ24djDMWLr7gL775VcuSRGNXEPPyfyneFU/edit?tab=t.0) che si svolge a cadenza trimestrale, è previsto un momento dedicato in cui ciascuna, in un clima di corresponsabilità e condivisione, dichiara le proprie disponibilità per il successivo trimestre. Per disponibilità si intende la concreta possibilità di partecipare attivamente a uno o più cerchio di progetto e a partecipare alla vita organizzativa di Ecosistemica. Se la disponibilità di lavorare su progetti interni o esterni manca per due trimestri consecutivi, decade automaticamente l’identità e si diventa Bionte.

Per una Custode, nel momento in cui dovesse rendersi evidente una sua mancanza di disponibilità - non comunicata apertamente - per progetti o attività trasversali interne, verrà richiesto dalle altre Custodi un incontro specifico tra pari per valutare il suo effettivo coinvolgimento nell’organizzazione. L’esclusione verrà decisa per assenso dal Cerchio Àncora in assenza della persona interessata. La Custode così decaduta sarà invitata a vendere le proprie quote alle altre Custodi.

\

# Posture

## Posture interne

* Ci impegniamo a migliorare costantemente come individui e collettività in un ciclo continuo di [**feedback e feedforward**](../glossario/feedback-e-feedforward.md)**.**
* Ci impegniamo a praticare l'[**ascolto attivo**](../glossario/ascolto-attivo.md), a ritardare la nostra reattività e a mantenere una postura non giudicante verso noi stesse e le altre.
* Ci impegniamo a **non innamorarci delle nostre prime idee**, ad ascoltare quelle altrui e a costruire dei pensieri che possano integrarle.
* Ci impegniamo in processi e strutture che **limitino la gerarchia indotta da un sistema statico** e sperimentiamo modelli evolutivi per distribuire il potere e l’accesso alle informazioni.
* Ci impegniamo a garantire a tutti e tutte **equo accesso al potere e alla dignità** a prescindere dalle proprie caratteristiche fisiche, psicologiche, emotive, religiose, politiche e etniche, che però non vadano in contrasto con i [valori](../lorganizzazione/i-nostri-valori.md) di Ecosistemica. Ricordandoci che non siamo professioniste del supporto psicologico o fisico e che certe tematiche non possono essere risolte dentro Ecosistemica.
* Ci impegniamo a delegare il potere di prendere decisioni ai [Cerchi](../sistema-organizzativo/cerchi-annidati.md) che si stanno occupando della progettazione o della realizzazione di qualcosa, mantenendo fiducia.
* Se non riusciamo a prendere una decisione perfetta per tutte ci impegniamo a praticare qualcosa che sia **sufficientemente sicuro** per noi e per il nostro Cerchio.
* Finché non si trova un’alternativa migliore e condivisa, le [politiche](../glossario/politiche-accordi.md) decise dai diversi Cerchi sono da considerarsi vincolanti.
* Rispettiamo la necessità di ciascuno del diritto di disconnessione da Ecosistemica e riduciamo le informazioni inviate fuori da orari di ufficio (**9:00 - 17:00**) e durante il weekend.
* Siamo aperti a sperimentare internamente [**rituali**](../glossario/ritualita.md) **su comunicazione e presa di decisione** attraverso workshop o periodi di prototipo/test, anche nella dimensione del gioco.\


## Posture esterne

* Ci impegniamo a mantenere una postura di apertura e ascolto verso i nostri clienti e i nostri collaboratori.
* Ci impegniamo a limitare il protagonismo, ricordandoci che Ecosistemica è un’organizzazione a supporto del benessere di altre organizzazioni.
* Per avviare nuove progettualità ci impegniamo a verificare i seguenti requisiti:&#x20;
  1. **sostenibilità energetica**;
  2. **sostenibilità emotiva e relazionale**;
  3. **sostenibilità economica**;&#x20;
  4. **qualità del progetto**.

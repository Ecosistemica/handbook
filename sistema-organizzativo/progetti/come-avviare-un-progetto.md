# Come avviare un progetto

I progetti nella loro fase potenziale devono seguire il seguente processo:&#x20;

* le Sintropi possono, in qualunque momento, proporre delle idee di progetto nel canale Discord #pre-progetti, condividendo anche eventuali link interni e esterni (ad esempio a bandi, a potenziali partner o committenti, etc.);&#x20;
* chi ha presentato la proposta può poi organizzare una prima riunione esplorativa con le persone interessate del Cerchio Progetti per discuterne la fattibilità;&#x20;
* se la proposta genera interesse e ci sono in potenza i presupposti affinché si possano realizzare i requisiti indispensabili per ogni progetto (persone e budget):
  * viene scelta insieme per assenso la guida per il pre-progetto ;&#x20;
  * la guida crea una sotto-cartella all’interno della [cartella Drive "ES\_Pre-progetti"](https://drive.google.com/drive/folders/1NgRtV_7et1QK6Rgs-yDEdjDV9-D6k1Tp), nominandola ES\_\[nomeprogetto], dove caricare materiali utili alla comprensione della proposta;&#x20;
  * la guida imposta poi nella cartella il documento per le riunioni periodiche, che dovrà contenere le informazioni essenziali utili al Cerchio di progetto e in cui raccogliere i verbali dei vari incontri;
  * la guida crea il relativo canale Discord, del tipo #\[anno]-\[nomeprogetto], all’interno della categoria PRE-PROGETTI, includendo nella descrizione in cima tutti i link utili (documento delle riunioni, cartella drive, eventuale board Miro, etc.);
  * qualora il pre-progetto non abbia una scadenza naturale (come ad esempio l’esito di un bando) sarà archiviato come progetto chiuso dopo 6 mesi di inattività.

Per il lavoro svolto nella fase di pre-progetto (es. scrittura documenti per bandi, preparazione preventivi per committenti, sopralluoghi, etc.) può essere stabilito dal Cerchio di progetto un compenso, inserendolo nella rispettiva area nel modello di budget, il quale verrà corrisposto solo in caso di vittoria del bando o di accettazione del preventivo.\

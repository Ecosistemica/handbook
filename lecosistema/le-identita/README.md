# Le identità

Ci sono diverse tipologie di identità che è possibile assumere in Ecosistemica, in base alle quali corrispondono diritti e doveri differenti.&#x20;

Abbiamo scelto di definire 4 livelli di collaborazione, ciascuno con un **sostantivo ambigenere** che fa riferimento all'ambito della sistemica.

Dalla forma più semplice di collaborazione a quella più complessa ci sono:

[**Bionti**](bionti.md) - Dal greco “vivente”, è chi abita gli ambienti (soprattutto digitali) di Ecosistemica, partecipa - se ne ha voglia - alle ritualità aperte, ma non ha funzioni o ruoli specifici all’interno dell’organizzazione.&#x20;

[**Interferenti**](interferenti.md) - Sono persone che collaborano in maniera non continuativa con Ecosistemica. L'interferenza non è da intendersi con un significato negativo, ma come un’azione in uno spazio-tempo che crea le possibilità per far emergere qualcosa di differente che altrimenti non sarebbe nato.

[**Sintropi**](sintropi.md) - Se l'entropia definisce il disordine al quale ogni sistema termodinamico tende, allora la sintropia - o nella tradizione anglosassone neghentropia - spinge i sistemi, soprattutto biologici, a stati di ordine, organizzazione e differenziazione maggiore. Abbiamo creato la parola “sintrope” perché ci aspettiamo che le persone che scelgono di abbracciare questa identità siano altamente ingaggiate nell'organizzazione e che queste garantiscano nuovi livelli di evoluzione.

[**Custodi**](custodi.md) - Sono coloro che hanno il compito di prendersi cura dell'organizzazione e delle altre persone che ne fanno parte. Hanno la responsabilità della sopravvivenza di base di Ecosistemica e della sua sostenibilità nel tempo.








# Discord

[**Discord**](https://discord.gg/fgmbfYKM5a) **è il principale ambiente digitale di dialogo, incontro, aggiornamento e lavoro utilizzato in Ecosistemica.**

All’interno di esso si potranno scrivere messaggi al resto delle persone che frequentano l’organizzazione, gestire progetti, entrare nei canali vocali e fare riunioni.

All’ingresso nel server si assume l’identità di [Bionte](../identita/tipologie/bionti.md) e si ha accesso ai canali presenti sotto la categoria CANALI APERTI. Le altre identità hanno accesso a dei canali interni specifici in base agli accordi riportati nella Tabella di accesso agli ambienti digitali per identità.

## Politiche generali di Discord

Non avendo uno spazio fisico è importante tenere lo spazio digitale ordinato e pulito, per questo motivo siamo tutte invitate a:

* pubblicare nei **canali appropriati** senza andare fuori tema;
* limitare il più possibile il **numero di messaggi** per esprimere concetti (ad esempio non spezzandoli in più risposte);
* **non trasformare i canali in chat di messaggistica real time** (alla WhatsApp): se è necessaria una comunicazione veloce spostarsi in un canale vocale;
* restare **on-topic** e non parlare di questioni che implicano la relazione solo tra due persone;
* usare **grassetti e formattazione** per rendere velocemente comprensibile il testo;
* aprire **thread** per affrontare discussioni che avranno più risposte.

Per garantire la condivisione delle informazioni e allinearsi in modo efficace sullo stato di avanzamento dei progetti, bisogna sforzarsi a non portare le comunicazioni rilevanti fuori da Discord (ad esempio su chat Whatsapp o Telegram). Le guide dei Cerchi di progetto avranno cura di lavorare integralmente su Discord e di stimolare le altre persone del cerchio a fare lo stesso.

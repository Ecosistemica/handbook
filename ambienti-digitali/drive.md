# Drive

**Ogni gruppo di progetto lavora su documenti condivisi su Google Drive.**

Questo facilita la scrittura, la condivisione e l’archiviazione dei vari materiali con ogni componente del gruppo e aiuta a far allineare più efficacemente persone che vogliano unirsi al progetto in un secondo momento.&#x20;

Le Sintropi, nel momento della loro acquisizione di status, verranno inserite da un Custode in un Google Group che ne garantirà l’accesso a tutte le cartelle Drive di loro competenza.

## Politiche generali di Drive

* La guida è responsabile di creare la cartella principale di progetto seguendo il [processo codificato](../sistema-organizzativo/progetti/come-avviare-un-progetto.md).
* In qualunque momento il Cerchio di progetto, coordinato dalla guida, è libero di creare all’interno di ES\_\[nomeprogetto] eventuali **sottocartelle** in modo da distribuire le diverse tipologie di documenti (come ad esempio i form di un bando, le idee grafiche, i file di calcolo per il budget, etc.).
* Ciascun Cerchio di progetto sarà responsabile di tenere **aggiornati e in ordine** i file nelle proprie cartelle, così come di non moltiplicare le sottocartelle oltre il necessario.
* L'accesso alle cartelle di progetto dovrà essere **aperto per la consultazione** anche alle altre Sintropi per favorire una diffusione e contaminazione delle idee all’interno di tutta l’organizzazione.
* Alle Bionti viene dato accesso **soltanto alla cartella del progetto** in cui sono coinvolte.

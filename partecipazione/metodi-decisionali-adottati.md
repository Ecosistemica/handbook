# Metodi decisionali

Identifichiamo due tipologie di decisioni:&#x20;

* **Decisioni operative**, cioè quelle decisioni prese caso per caso durante l’operato di una persona all’interno di un progetto, una ritualità, ecc. Queste decisioni vengono prese **in autonomia** da una persona all’interno di un **mandato**, affidandosi preferibilmente alla **consultazione** delle persone con un interesse verso la decisione (cioè quelle persone competenti dell’ambito, o quelle che subiranno gli effetti della decisione). Nel caso in cui emergano iniziative o proposte da parte di persone senza mandato, il Cerchio Àncora decide.&#x20;
* **Decisioni politiche**, cioè le decisioni che regolano e supportano l’operato di una o più persone, come i mandati, gli accordi, i divieti, e i contenuti di questo stesso Handbook. Queste decisioni vengono prese per [assenso](../glossario/assenso.md) da chi ne ha il mandato. Ogni [decisione politica](../glossario/politiche-accordi.md) (ad esclusione di quelle con un termine definito a breve termine) ha una data di revisione affinché venga revisionata e migliorata regolarmente nel tempo.&#x20;

L’[assenso](../glossario/assenso.md) è un metodo per la presa di decisioni in assenza di obiezioni. Un’obiezione è una preoccupazione argomentata che indica un possibile rischio nell’adottare una determinata proposta. Tramite il metodo dell’assenso, puntiamo a prendere decisioni che siano _sufficientemente buone e sicure_ da essere provate per un determinato periodo di tempo, dopo il quale ciascuna decisione verrà valutata e eventualmente migliorata.&#x20;

La presa decisionale per assenso si svolge tramite i seguenti passaggi:&#x20;

1. elaborazione (individuale o collettiva) e **presentazione** di una proposta;
2. **comprensione** condivisa tramite un giro di domande di chiarimento e risposte da parte della persona proponente;
3. **esplorazione** tramite giro di reazioni e commenti, volti eventualmente a migliorare la proposta;
4. **ri-presentazione** della proposta, dopo aver valutato l’integrazione di eventuali emendamenti;&#x20;
5. **decisione** tramite giro di obiezioni:&#x20;
   1. **in presenza di obiezioni**, chi facilita guida il gruppo nelle fasi di:
      1. comprensione dell’obiezione,&#x20;
      2. esplorazione di idee per integrarla,
      3. decisione per assenso.&#x20;
   2. **in assenza di obiezioni**, la decisione è presa e registrata nel logbook di riferimento.

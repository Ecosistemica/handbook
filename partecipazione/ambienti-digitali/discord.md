# Discord

[**Discord**](https://discord.gg/fgmbfYKM5a) **è il principale ambiente digitale di dialogo, incontro, aggiornamento e lavoro utilizzato in Ecosistemica.**

All’interno di esso si potranno scrivere messaggi al resto delle persone che frequentano l’organizzazione, gestire progetti, entrare nei canali vocali e fare riunioni.

## Regole generali

Non avendo uno spazio fisico è importante tenere lo spazio digitale ordinato e pulito, per questo motivo siamo tutte e tutti invitati a:

* pubblicare nei **canali appropriati** senza andare fuori tema;
* limitare il più possibile il **numero di messaggi** per esprimere concetti (ad esempio non spezzandoli in più risposte);
* **non trasformare i canali in chat di messaggistica real time** (alla WhatsApp): se è necessaria una comunicazione veloce spostarsi in un canale vocale;
* restare **on-topic** e non parlare di questioni che implicano la relazione solo tra due persone;
* usare **grassetti e formattazione** per rendere velocemente comprensibile il testo;
* aprire **thread** per affrontare discussioni che avranno più risposte.

Per garantire la condivisione delle informazioni e allinearsi in modo efficace sullo stato di avanzamento dei progetti, bisogna sforzarsi a non portare le comunicazioni rilevanti fuori da Discord (ad esempio su chat Whatsapp o Telegram). Le referenti di progetto avranno cura di lavorare integralmente su Discord e di stimolare le altre persone del gruppo a fare lo stesso.

## Struttura

All’ingresso nel server si assume il ruolo di [Bionti](../../lecosistema/le-identita/bionti.md) e si ha accesso alle seguenti categorie e ai relativi canali:&#x20;

### CANALI APERTI

* \#**accordi-di-convivenza-digitale**, dove è presente la netiquette da seguire per interagire all’interno dei vari canali;
* **#presentati**, dove ciascuna nuova persona si dovrà presentare raccontando brevemente chi è e perché ha scelto di entrare in questo spazio condiviso;
* **#cose\_interessanti**, dove si possono liberamente condividere link e materiali potenzialmente di interesse;
* **#attività\_condivise**, dove si dialogherà rispetto ad attività da fare insieme online e offline (ad esempio il club del libro);
* **#proposte\_di\_collaborazione**, dove si avanzano delle proposte per collaborare mutualmente su qualcosa, si possono condividere bandi ai quali si vuole partecipare insieme, oppure si può chiedere se servono le proprie competenze per un progetto già avviato, oppure cercare persone con competenze specifiche;
* tutti i **canali vocali**, dove ci si può incontrare in audio e/o in video per discussioni e riunioni.

### TEMI DI DISCUSSIONE

* **#proposte-di-temi**, dove proporre l’apertura di altri canali per discutere in base alle esigenze delle persone che vi partecipano;
* **#design-fiction**, dove approfondire i temi legati al design come strumento per arricchire l’immaginazione e rompere la normatività del realismo. Qui si discute di design fiction, speculative design, near future design, etc.
* **#digital-humanities**, dove esplorare la relazione tra tecnica e critica, informatica e discipline umanistiche. Tra i temi presenti: semantic web, linguistica computazionale e NLP, etica dei dati e delle IA, biopolitica delle interfacce.\


Gli altri ruoli avranno accesso a dei canali interni specifici in base agli accordi riportati[ nella tabella dei ruoli](./).

### CANALI INTERNI

La lista che segue indica le categorie (che sono degli insiemi di canali) che è possibile trovare nella parte più interna e operativa del server Discord di Ecosistemica.

* **PRE-PROGETTI**, qui vengono creati canali all’occorrenza. In questa categoria vengono raccolte le idee di progetto, partecipazioni a bandi che ancora non hanno reso accessibili i risultati e a tutte quelle attività che ancora non hanno una conversione economica diretta ma potenziale. Quando un’idea di progetto acquisisce la possibilità di sostenersi viene spostata nella categoria Progetti;
* **CONVEGNI, TALK, FESTIVAL**, raccoglie i canali di progetti tematici che ricadono nelle attività di disseminazione e promozione di Ecosistemica e dei suoi componenti;
* **PROGETTI**, raccoglie i canali dove i gruppi di progetto lavorano fattualmente;
* **PROGETTI CHIUSI**, è un archivio di canali dove vengono spostati i progetti terminati o che non sono mai stati avviati;
* **ATTIVITÀ INTERNE**, qui sono raccolti i canali per le attività di governance interna di Ecosistemica.

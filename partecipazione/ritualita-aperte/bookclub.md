# Bookclub

Il Bookclub è un rituale ecosistemico aperto a tutti e tutte nel quale condividere e generare conoscenza a partire dalla lettura condivisa di libri proposti dalla comunità.

Verrà scelto un libro, le persone lo leggeranno nello stesso periodo e si farà un evento di restituzione pubblica interna.

## Format generale:

* Il bookclub ha una persona referente per ogni incontro che può eleggere altre persone ad assisterla;&#x20;
* I compiti delle referenti sono:
  1. fissare giorno ed ora dell’evento di restituzione (è consigliato considerare un mese circa per un libro di 150-200 pag.);
  2. inserire il libro su [Zotero](../../ambienti-digitali/ambienti-digitali/zotero.md) nella cartella "Bookclub";
  3. aprire una nuova board in [questo frame Miro](https://miro.com/app/board/uXjVMs24R24=/) (almeno una settimana prima dell’incontro) dove chiunque può, senza obbligo, appoggiare i primi appunti/spunti/pensieri;
  4. compilare l’[archivio](https://docs.google.com/spreadsheets/d/1N0J0lwP34S2QgxiQt4k0jZBS45hmBrHtRbk82r8gyME/edit#gid=0) con i dati del libro e dei partecipanti;
  5. facilitare l’incontro, facendo riferimento a [questo processo](https://docs.google.com/spreadsheets/d/1qSgX3A52C807SlwIxNqcccjvdz077LgdrcGb6eukGho/edit#gid=0).
* Al termine di ogni incontro, la persona che ne era stata referente condivide [questo form](https://docs.google.com/forms/d/e/1FAIpQLSfecHoDc3ZDknz_M5fDaMaQ2f888FRmKFlOWDxIYOs12fNG8A/viewform) nel canale Discord [#attività-condivise](https://discord.com/channels/1052582337608679444/1054411252195151912) per le proposte di lettura per il bookclub successivo;
* Tutte le persone che abitano lo spazio Discord hanno 3 giorni di tempo per proporre dei libri (al massimo due titoli) utilizzando il form;&#x20;
* Se una persona ha portato già 2 libri di seguito come vincitrici, non potrà proporre il proprio libro;
* Al termine del giro di proposte, la referente imposta un secondo form (su questo [modello](https://docs.google.com/forms/d/1jp8t0LePqlSAy2QFiYpeg0wWBXkgYLX6FWGHKOfP9Fw/edit)) per la votazione dei titoli emersi e dà altri 3 giorni per votare ciascun libro attraverso la seguente scala: 1 (Non mi interessa), 2 (Mi interessa), 3 (Mi interessa molto);
* Al temine del processo di votazione, comunica il titolo vincitore (in caso di ex aequo si ripeterà la votazione solo sui titoli con lo stesso risultato);&#x20;
* A questo punto passa il testimone di referente alla persona che ha proposto il titolo scelto;&#x20;
* La nuova referente propone una data per l’incontro, verifica che si raggiunga il **numero minimo di 3 partecipanti** e inserisce le persone che hanno dato la loro disponibilità nel tag _@Partecipanti Bookclub_;
* Alla fine di ogni incontro gli spunti emersi nella board generale di Miro rimarranno in consultazione aperta per tutte le persone che abitano gli spazi di Ecosistemica.

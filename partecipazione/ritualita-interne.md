# Ritualità interne

I rituali ci aiutano a dedicarci nel tempo ad una serie di aspetti strategici e di governance. All’interno di Ecosistemica pratichiamo ([qui una lista](https://docs.google.com/spreadsheets/d/1NJ0wEPh73qw2ycEdAsY1whRr0awk9fdWfE-pO9JFiqA/edit?gid=0#gid=0)):

* **Retreat**: 1 o 2 giorni dove il team di Ecosistemica si riunisce per stare insieme e progettare l’organizzazione. Si tengono due volte l’anno e possono avere questi focus specifici:
* **Verifica della pianificazione**: Custodi e Sintropi partecipano a momenti calendarizzati in cui controllare come sta andando l’organizzazione rispetto agli scenari ipotizzati.
* **Passato, presente e futuro**: ogni sei mesi Custodi e Sintropi si incontrano per un evento (preferibilmente in presenza fisica) nel quale esplorare insieme:&#x20;
  * il passato, attraverso una retrospettiva;
  * il presente, verificando la pianificazione e i progetti in corso;&#x20;
  * i futuri, attraverso un’attività di nearfuture design.
* **Retrospettive**: sono dei momenti di analisi e di confronto codificati, attraverso cui far emergere punti di forza, punti di debolezza e idee per migliorare. Qui una [descrizione completa](https://docs.google.com/document/d/1Vc5HtMwmjZ24djDMWLr7gL775VcuSRGNXEPPyfyneFU/edit), ma in generale si suddividono in:
  * Generali ordinarie: ogni 3 mesi le Sintropi si incontrano per una retrospettiva generale per valutare la salute dell’organizzazione. Al termine di una retrospettiva generale si deve già calendarizzare la retrospettiva successiva.
  * Generali straordinarie: su richiesta di qualunque Sintrope.
  * Di progetto: in genere se ne fa una al termine del progetto, ma nei progetti più lunghi se ne possono stabilire di intermedie: le convoca la referente interna sulla base anche delle richieste emerse dal cerchio di progetto; a queste sono invitate anche le Bionti che hanno partecipato al progetto.
* **Revisione carichi**: Ogni prima riunione del mese del cerchio Cura, le persone del cerchio guardano insieme i propri carichi lavorativi ed extralavorativi, per avere una visione di insieme e capire come assegnare i carichi per il mese;\
  Follow up: Ogni prima riunione del mese del Cerchio Progetti, le persone del cerchio rivedono insieme tutti i follow up da mandare a clienti o potenziali tali dei mesi precedenti;
* **Tabella comfort:** Una volta ogni 6 mesi le sintropi riguardano insieme la tabella comfort, nella quale ciascuna persona dichiara che comportamenti e accortezze adottare affinché possa rimanere in una zona di comfort accettabile;
* **Revisione delle competenze**: Ogni 6 mesi le Sintropi si ritrovano per aggiornare la tabella delle competenze rispetto ai servizi erogati da Ecosistemica;
* **Experience review**: ogni anno le sintropi possono chiedere ad altre 2 persone per essere supportate nel capire meglio come evolvere. Durante l’experience review la triade riflette sui punti di deboli e i punti di forza di una persona e attraverso dei consigli, viene creto un documento di implementazione personale;

Rituali di passaggio/onboarding: ogni passaggio di stato dentro Ecosistemica si celebra attraverso un rituale dedicato, ad esempio per accedere come Sintrope si seguirà [questo processo](https://docs.google.com/document/d/1bkkSoonnoWl1l_0FofWgGpXgud6Jbm4tl4YdpNHIJXI/edit).

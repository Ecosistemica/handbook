# Ritualità interne

Sono quelle ritualità che servono a livello strategico e di governance.

* **Iniziare bene la settimana**: stand-up meeting del lunedì, in cui fare il punto sui progetti in corso e sul mood generale. A questo rituale partecipano tutte le referenti di progetto e tutte le [Custodi](../lecosistema/le-identita/custodi.md).
* **Retrospettive**: sono dei momenti di analisi e di confronto codificati, attraverso cui far emergere punti di forza, punti di debolezza e idee per migliorare.
  1. **Generali ordinarie**: ogni 3 mesi le [Sintropi](../lecosistema/le-identita/sintropi.md) si incontrano per una retrospettiva generale per valutare la salute dell’organizzazione. Al termine di una retrospettiva generale si deve già calendarizzare la retrospettiva successiva.
  2. **Generali straordinarie**: su richiesta di qualunque Sintrope.
  3. **Di progetto**: in genere se ne fa una al termine del progetto, ma nei progetti più lunghi se ne possono stabilire di intermedie: le convoca la referente sulla base anche delle richieste emerse dal gruppo di progetto; a queste sono invitate anche le Interferenti che hanno partecipato al progetto.
* **Revisione accordi**: gli [accordi](broken-reference) di gruppo hanno una data di revisione entro la quale va organizzato un processo di revisione volto a integrare nuove proposte di accordi o modificare quelli esistenti. La data di revisione deve sempre essere inserita sul [Calendar](ambienti-digitali/calendar.md) di Ecosistemica.
* **Verifica della pianificazione**: Custodi e Sintropi partecipano a momenti calendarizzati in cui controllare come sta andando l’organizzazione rispetto agli scenari ipotizzati.
*   **Passato, presente e futuro**: ogni sei mesi Custodi e Sintropi si incontrano per un evento (preferibilmente in presenza fisica) nel quale esplorare insieme:&#x20;

    1. il passato, attraverso una retrospettiva;
    2. il presente, verificando la pianificazione e i progetti in corso;&#x20;
    3. i futuri, attraverso un’attività di nearfuture design.&#x20;

    Questo rituale ha lo scopo di avere una visione complessiva dell’organizzazione, di allineare le persone che vi parteciperanno e di creare relazioni.

\

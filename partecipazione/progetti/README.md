# Progetti

Un progetto è tale quando risponde ai seguenti requisiti:&#x20;

1. si è costituito un Cerchio di progetto con all’interno un numero di persone e di professionalità sufficienti per la realizzazione del progetto;&#x20;
2. sono stati assegnati i ruoli funzionali (guida, facilitatrice, scriba);
3. è stato identificato un budget potenziale (risultante da un committente, da una partecipazione a un bando, dalla possibilità di generare introiti o da risorse interne della società) che è stato formalizzato e suddiviso usando il [relativo modello](https://docs.google.com/spreadsheets/d/1zK7QHb7jCLSQ4O1z3js0q3WsAOX46FIy/edit?gid=831611632#gid=831611632).

## Politiche generali dei progetti

* Ogni progetto deve essere presente negli [ambienti digitali](../../ambienti-digitali/ambienti-digitali.md) di Ecosistemica.
* I documenti definitivi per consegne con partner vanno inviati via mail con accesso a tutte le persone del gruppo di lavoro.
* I documenti interni di progetto possono essere condivisi con consulenti e partner esterni ma solo una volta che la collaborazione è stata avviata (per avvio si intende anche la partecipazione comune a un bando o la presentazione di un preventivo per un soggetto terzo).
* Preventivi e fatture vanno inviati via mail mettendo sempre in copia gli amministratori di Ecosistemica.

## Come avviare un progetto

I progetti nella loro fase potenziale devono seguire il seguente processo:&#x20;

* le Sintropi possono, in qualunque momento, proporre delle idee di progetto nel canale Discord [#pre-progetti-generale](https://discord.com/channels/1052582337608679444/1062329868634828831), condividendo anche eventuali link interni e esterni (ad esempio a bandi, a potenziali partner o committenti, etc.);&#x20;
* chi ha presentato la proposta può poi organizzare una prima riunione esplorativa con le persone interessate del Cerchio Progetti per discuterne la fattibilità;&#x20;
*   se la proposta genera interesse e ci sono in potenza i presupposti affinché si possano realizzare i requisiti indispensabili per ogni progetto (persone e budget):

    * viene scelta insieme la guida per il pre-progetto ;&#x20;
    * la guida crea il relativo canale Discord (del tipo #anno-nomeprogetto) all’interno della categoria PRE-PROGETTI;&#x20;
    * la guida crea una **sotto-cartella** all’interno della [cartella Drive "Pre-progetti"](https://drive.google.com/drive/folders/1NgRtV_7et1QK6Rgs-yDEdjDV9-D6k1Tp) dove caricare materiali utili alla comprensione della proposta;&#x20;
    * la guida imposta il documento per le **Riunioni** periodiche;&#x20;
    * qualora il pre-progetto non abbia una scadenza naturale (come ad esempio l’esito di un bando) sarà archiviato come progetto chiuso.

    \
    Per il lavoro svolto nella fase di pre-progetto (es. scrittura documenti per bandi, preparazione preventivi per committenti, sopralluoghi, etc.) può essere stabilito dal Cerchio di progetto un compenso, inserendolo nella rispettiva area nel modello di budget, il quale verrà corrisposto solo in caso di vittoria del bando o di accettazione del preventivo.
